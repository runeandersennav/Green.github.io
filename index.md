Grønn Prosjektledelse

Det grønne skifte trenger ledelse

Andersen
22.10.2022

 
Innhold
Innledning	1
Sunn vekst og bærekraftig utvikling	2
Grønn vekst kompasset	2
Bærekraftig utvikling	3
Grønn vekst trappen	3
Trinn 1	4
Trinn 2	4
Trinn 3	4
Trinn 4	5
Trinn 5	5
Trinn 6	5
Oppsummering	6

 
Innledning
Det grønne skifte trenger kyndig ledes, som prosjektleder / prosessdriver i Capgemini står man i en unik stilling til å både påvirke oppdragsgiver til å gjennomføre sine prosjekter så bærekraftig som mulig. Hele 53% av våre potensielle kunder hevder de mangler ekspertisen til å implementere grønn vekst innen IT (Sustainable IT). 
For at prosjektlederne skal gjøre en god jobb er det behov for grundige prosjektanalyser, identifisering av beste praksis samt utvikle de rette verktøyene for å hjelpe oppdragsgiver i de junglene som er bærekraftig utvikling. Vi har her tatt utgangspunkt i teori fra et standard endringsprosjekt (Andersen, 2015) samt grunnprinsippene innen Grønn Vekst (Stoknes, 2020) speilet opp mot oppdragsgivers vedtatte strategi samt FN sine bærekraftsmål (United-Nations, 2022). God praksis og rett bruk av verktøy vil kunne synliggjøre merverdi for oppdragsgiver, da spesielt knytte til større prosjekter.
Verden er nå inne i den største teknologiske utviklingen siden den industrielle revolusjon, hvilket innovasjonsteorien peker på kan gi oss den farten vi trenger. Brynjolfsson og McAfee har definert dette som den andre maskinalderen og peker på de uante mulighetene som ligger der hvis vi legger rett policy (Brynjolfsson & McAffe, 2014, s. 206). En av ulempene med styrt grønn vekst er dermed mangelen på markedsdrevet innovasjon. Det blir en styrt endring, noe som kan ha negativt effekt på innovasjonen ifølge innovasjonsteorien. Det heller mer mot Jørgen Randers sine tanker om styrt endring gjennom omfordeling av økonomiske goder, noe som beviselig også er en utfordring (Randers, 2052, 2012, s. 14). Men spørsmålet blir å finne grensegangen mellom nødvendig regulatorisk kontroll, og ekte innovasjonskraft. Ledende innovasjonsteori viser til en altfor stor vilje til å hoppe rett på løsningen og ikke evaluere hvilke problem man faktisk skal løse (Christensen & Raynor, 2003, ss. 74-80). Faren er da at man får et feil fokus og ender opp med å ikke løse utfordringen som man ønsker. For å avhjelpe dette dilemmaet kan man lene seg på prinsippene fra Lean, noe som forfatteren av The Innovator`s Method har gjort. Her legges det frem en fasedelt tilnærming, med både mulige verktøy, tester og estimert utfall (Furr & Dyer, 2014, s. 242). Verktøyene skissert under samt prosessen beskrevet er hensiktsmessig som underlagt for den videre analysen som følger. Og spesielt som arbeidsverktøy i grønn vekst trappen. 
 
(Furr & Dyer, 2014, s. 242)
Sunn vekst og bærekraftig utvikling
Enhver bedrift og offentlig enhet har som hovedformål å skape vekst, enten i form av overskudd til aksjonærene eller flere og bedre tjenester for borgerne. Problemet i dag er at flertallet av denne veksten går på bekostning av miljø, enten ved økte utslipp eller andre former for miljødegenerering. Enhver oppdragsgiver bør oppfordres til sunn grønn vekst så langt dette er mulig, ergo enten redusere eller holde sine utslipp konstans mens man fortsatt sikrer økt vekst. 
Grønn vekst kompasset
For å forstå sunn vekst bedre benyttes grønn vekst kompasset, 49% av alle organisasjoner føler de mangler verktøy og en standard når det kommer til å måle sitt karbonavtrykk(Sustainable IT).
 
Grønn Vekst er her definert som en situasjon der forbedringene i ressursproduktivitet er større enn økningen i produsert verdi. Ressursproduktivitet kan måles som hvor mye verdi du skapet av det du produserer. Men andre ord kan vi si at vi har Grønn vekst når økonomien vokser og utslippene går ned. 
Ending i karbonproduktivitet  over tid kan viser om det foreligger reell grønn vekst i et selskap. 
K𝐴𝑃𝑅𝑂 = 𝑉𝑒𝑟𝑑𝑖𝑠𝑘𝑎𝑝𝑛𝑖𝑛𝑔 i NOK / Drivhusgassutslipp pr år i NOK/CO2e
kapro = Endringstakten i KAPRO i prosent per år 
Verdiskapningen er definert som driftsresultatet (EBITDA) inklusiv lønns- og personalkostnader. Scope 1-3 kan således regnes ut ved hjelp av karbonproduktiviteten. 

Som standardvalg bør karbonproduktivitet for scope 1 og 2 brukes, eller KAPRO1+2. For å finne kapro må vi se på endringen i KAPRO fra et år til et annet. Minimumskravet for reell grønn vekst er satt til 5% per år (forutsatt at en har en gjennomsnittlig økning i global BNP på 3% og vi trenger en årlig reduksjon i klimagassutslipp på 2%), må vi bruke en prosentvis indikator. Dette beregnes som vist under: 
kapro = K𝐴𝑃𝑅𝑂𝑛 − K𝐴𝑃𝑅𝑂𝑛−1 K𝐴𝑃𝑅𝑂𝑛−1 
Det kan foreligge reel grønn vekst når det foreligger data for en lengre tidsperiode. Dette må også ses opp mot scope1,2 og 3. (Stoknes, Grønn Vekst, 2020)
Bærekraftig utvikling
Alle bør aktivt bidra til at vi som samfunn kan fatte beslutninger i tråd med FN sine 3 dimensjoner for bærekraftig utvikling. Dette er spesielt viktig for offentlig sektor som indirekte har forpliktet seg til klare klimamål. Hvis ikke Oppdragsgiver har klare mål og strategier for enheten så er dette et godt sted å starte.
1.	Miljø og klima
2.	Økonomi
3.	Sosiale forhold
	
Oppdragsgiver bør også ha innrettet egen drift og utvikling i henhold til utvalget bærekrafts målene definert av FN. Her bør man foreslå at oppdragsgiver trekker ut noen som er mest sentral for oppdragsgivers drift slik at de blir mest relevante.
 
(United-Nations, 2022)
Man bør være interessert i å balansere sin belastning på miljøet opp mot forbruk og økonomi. Dette for å sikre bærekraftighet både for mennesker og miljø. Man bør synliggjøre at man må forvente å jobbe aktivt opp mot alle sine leverandører for å sikre oppfølgning av disse gjennom hele kjeden. Dette er tidkrevende og vil kunnemedføre behov for utstrakt bistand.  Det er også lurt (spesielt for offentlige enheter) å minne om EU-kommisjonens nye handlingsplan* for sirkulær økonomi og planlegge for ytterligere tiltak på området. 
*EU-kommisjonen vedtok den nye handlingsplanen for sirkulær økonomi (CEAP) i mars 2020. Det er en av de viktigste byggesteinene i European Green Deal, Europas nye agenda for bærekraftig vekst. EUs overgang til sirkulær økonomi vil redusere presset på naturressursene og skape bærekraftig vekst og arbeidsplasser. Det er også en forutsetning å nå EUs klimanøytralitetsmål for 2050 og stoppe tap av biologisk mangfold. Handlingsplanen kunngjør initiativer gjennom hele livssyklusen til produktene/tjenestene.
Grønn vekst trappen
Grønn-vekst trappen også kalt 6-trinns-trappa er et strategisk verktøy bedrifter kan benytte seg av for å finne ut hvor i den eksisterende forretningsmodellen bedriften burde forbedre seg for å få en mer bærekraftig forretningsmodell. Verktøyet er en 6-trinns-trapp hvor målet er at vært enkelt trinn er med på å bygge en mer bærekraftig forretningsmodell, som videre vil føre til grønn vekst for virksomheten. Trappen er et enkelt verktøy som prosjektleder kan benytte for å synliggjøre hvor det er rom for forbedringer i oppdragsgivers organisasjon, helt fra de ytre til de indre faktorene. 
 

Som grunnprinsipp i alle stegene bør metoden til Furr og Dyer benyttes. 
Trinn 1
Når man skal anvende modellen er det viktig å starte med det utvendige og fortsette videre opp trappen, steg for steg. Det utvendige trinnet representerer alt som er synlig for allmenheten. Dette kan være alt fra logo til tidligere handlinger bedriften har hatt. Når virksomheten har redegjort fullt for dette trinnet og eventuelt kommet opp med bærekraftige forbedringer kan bedriften gå videre til neste trinn. 
Trinn 2
Husrengjøringen baserer seg på at bedriften må se innover i egen bedrift for å se hvor de kan forbedre seg. Eksempler på forbedringspotensialer på dette trinnet er energiforbruk, avfallshåndtering og arbeidsplassene. Dette steget settes ofte sammen med klassisk miljøledelse f.eks. ISO14001, EMAS, Miljøfyrtårnet eller f.eks. Svanemerking der det er aktuelt. Trinnet et ofte et kvalifiserings krav i offentlige anskaffelser. 
Trinn 3
Trinnet om leverandørkrav handler om at bedriften må sette krav til samarbeidspartnere og leverandører for å kunne oppnå en mer bærekraftig produksjon og forsyningskjede for bedriften. Her kan EU sine GPP retningslinjer benyttes som inspirasjon EU criteria - GPP - Environment - European Commission (europa.eu)

Her er det viktig at bedriften setter spesifikke retningslinjer samarbeidspartnere må følge, da helst definert i klare kontrakts krav slik at leverandørene kan følges opp. Det finnes pr i dag ikke klare standarder å følge, men DFØ jobber med tema samme med flere andre nordiske land Berekraftige offentlege anskaffingar | Anskaffelser.no
Det er også viktig å ta et større samfunnsansvar ved å sette etiske retningslinjer for hvordan produksjonen skal foregå, samt retningslinjer som sørger for at arbeiderne blir behandlet godt og menneskerettighetene blir overholdt. Man kan også her se til DFØ sine forslag, de er godt kjente for de fleste og kontraktilt testet Berekraftige offentlege anskaffingar | Anskaffelser.no. 

Trinn 4 
Trinn fire i modellen er driftsomlegging. Dette er et mer teknisk trinn som ikke er synlig for allmenheten. Her skal virksomheten se på hvordan den eksisterende driften og de ulike prosessene fungerer. For så å kunne gjøre disse prosessene ytterligere bærekraftig, man kan her se til grønn vekst kompasset og definisjonene på grønn vekst i avsnittene over. Tiltakene her er veldig avhengig av hvilke typer bedrift/enhet vi snakker om. Det kan være lurt å se på oppdragsgivers klimaavtrykk - Et klimaavtrykk defineres som de totale utslippene som er forårsaket av en person, en organisasjon eller et produkt, uttrykt i CO2-ekvivalenter. Men man må også speile omleggingen mot de FN målene oppdragsgiver har valgt. 

Trinn 5
Produktporteføljen er alle produktene og tjenestene en virksomhet selger / videreformidler. På dette trinnet skal virksomheten se på de eksisterende produktene og tjenestene bedriften allerede har. Når bedriften ser på portefølje må de tenke over hvilke produkter de kan gjøre mer bærekraftige samtidig som bedriften må se på om det er noen produkter eller tjenester bedriften kan tilføye for å få en mer bærekraftig produktportefølje. Noen eksempler på tiltak på dette trinnet vil være oppladbare produkter fremfor engangsbruk og å benytte seg av gjenvinnbare materialer på produktene. F.eks. en skytjeneste benytter et datasenter, basert på vitenskapelig forskning over flere år så er det klart at datasentre og serverrom i løpet av sin livssyklus står for en betydelig miljømessig påvirkning. 
Som en del av gjennomgangen kan man se på:
-	Energikonsum i relasjon til tjenestene oppdragsgiver leverer på sin PaaS plattform
-	Håndtering av elektronisk avfall i relasjon til datasentre / serverrom benyttet
-	Bruke av potensielt farlige gasser til kjølig av systemene
-	Direkte og indirekte utslipp av drivhusgasser
-	Livssyklus analyser 
Flere av PaaS leverandørene fremlegger disse tallene i et håndterlig format (grunnet ny regnskapsstandard) noe som gjør at oppdragsgiver kan spore og måle sine valg i relasjon til miljø. 
Trinn 6
Forretningsmodellen er det siste trinnet i trappen. På det siste trinnet skal bedriften se tilbake på hvilke tiltak de har gjort eller burde gjør på de ulike trinnene for å kunne oppnå en mer bærekraftig forretningsmodell. Her skal også bedriften sammenligne den tidligere forretningsmodellen opp mot den nye for å se om virksomheten har gjort de nødvendige tiltakene for å oppnå en grønnere vekst. Her kan begreper som sirkulær økonomi trekkes inn. 
 
Grafisk fremstilling av sirkulær økonomi, Caroline D. Ditlev-Simonsen, A Guide to Sustainable Corporate Responsibility; Palmgrave 2022
(Ditlev-Simonsen, 2022)
Steg 6 er krevende for de fleste og trolig kun reelt oppnåelig ved nyetableringer, eller kraftig omlegging. De fleste enheter vil ikke ønske en slik distrubsjon. 

Oppsummering 
En helhetlig gjennomgang av prosessen skissert over vil ta vesentlig med tid og bør planlegges med oppdragsgiver etter at man har analysert hvor oppdragsgiver står innen de 6 stegene. Alle stegene bør resultere i ytterligere prosjekter. Listen over er ment som en lett introduksjon og ytterligere kunnskap vil være nødvendig for å gå i dybden på de enkelte stegene. 
Det er også viktig å påpeke at man kan hoppe i stegene, det er ikke nødvendig å ha fullført alt i de første tegene for å hoppe videre, men de første tegene er ofte de enkleste å adressere. 

Relevante interne kurs
Sustainable IT


 
